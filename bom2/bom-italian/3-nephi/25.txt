

Alla Seconda Venuta i superbi e i malvagi saranno bruciati come stoppia — Elia ritornerà prima di quel giorno grande e spaventevole — Confrontare con Malachia 4. Circa 34 d.C.


Poiché, ecco, il giorno viene che brucerà come una fornace; e tutti i superbi sì, e tutti quelli che agiscono malvagiamente saranno stoppia; e il giorno che viene li brucerà, dice il Signore degli eserciti, cosicché non lascerà loro né radice né ramo.
Ma per voi che temete il mio nome sorgerà il Figlio della rettitudine, con la guarigione nelle ali; e voi uscirete e crescerete come vitelli nella stalla.
E calpesterete i malvagi; poiché saranno cenere sotto la pianta dei vostri piedi nel giorno in cui farò questo, dice il Signore degli eserciti.
Ricordate la legge di Mosè, mio servitore, che gli comandai in Oreb per tutto Israele, con gli statuti e i giudizi.
Ecco, io vi manderò Elia il profeta, prima che venga il giorno grande e spaventevole del Signore.
Egli volgerà il cuore dei padri verso i figlioli, e il cuore dei figlioli verso i loro padri, per timore che io venga e colpisca il paese con una maledizione.
