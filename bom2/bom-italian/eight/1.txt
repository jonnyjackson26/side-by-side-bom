
La testimonianza di otto testimoni


Sia reso noto a tutte le nazioni, tribù, lingue e popoli ai quali giungerà quest’opera: che Joseph Smith jr, traduttore di quest’opera, ci ha mostrato le tavole di cui si è parlato, che hanno l’aspetto dell’oro; e abbiamo toccato con le nostre mani tutti i fogli che il detto Smith ha tradotto; e abbiamo veduto su di esse le incisioni, e tutto questo ha l’aspetto di un’opera antica, di singolare fattura. E rendiamo testimonianza con parole sobrie che il detto Smith ce le ha mostrate, poiché le abbiamo vedute e soppesate, e sappiamo con sicurezza che il detto Smith ha ricevuto le tavole di cui abbiamo parlato. E diamo i nostri nomi al mondo, per testimoniare al mondo ciò che abbiamo veduto. E non mentiamo, Dio ce ne sia testimone.

Christian Whitmer
Jacob Whitmer
Peter Whitmer, jr
John Whitmer
Hiram Page
Joseph Smith, sr
Hyrum Smith
Samuel H. Smith
