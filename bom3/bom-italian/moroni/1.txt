
Libro di Moroni

Moroni scrive a beneficio dei Lamaniti — I Nefiti che non vogliono rinnegare Cristo vengono messi a morte. Circa 401–421 d.C.


Ora io, Moroni, dopo aver terminato di riassumere il racconto del popolo di Giared, avevo supposto che non avrei più scritto altro, ma sono sopravvissuto e non mi faccio conoscere dai Lamaniti per timore che mi distruggano.
Poiché ecco, le loro guerre tra loro sono ferocissime; e a causa del loro odio mettono a morte ogni Nefita che non voglia rinnegare il Cristo.
E io, Moroni, non voglio rinnegare il Cristo; pertanto vago ovunque posso per aver salva la vita.
Pertanto scrivo alcune altre cose, contrariamente a quanto avevo supposto; poiché avevo supposto che non avrei scritto nient’altro, ma scrivo alcune altre cose, perché forse possano avere valore per i miei fratelli, i Lamaniti, in un giorno futuro, secondo la volontà del Signore.
