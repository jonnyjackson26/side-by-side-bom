

Tre testimoni e l’opera stessa staranno come una testimonianza della veridicità del Libro di Mormon.


Ed ora io, Moroni, ho scritto le parole che mi furono comandate, secondo la mia memoria; e vi ho detto le cose che ho sigillato; perciò non toccatele con lo scopo di poterle tradurre, poiché ciò vi è proibito, eccetto che a tempo debito, quando sarà nella saggezza di Dio.
Ed ecco, potrete avere il privilegio di poter mostrare le tavole a coloro che aiuteranno a realizzare quest’opera;
E a tre saranno mostrate mediante il potere di Dio; pertanto essi sapranno con certezza che queste cose sono vere.
E queste cose saranno stabilite per bocca di tre testimoni; e la testimonianza di tre, e quest’opera, nella quale sarà mostrato il potere di Dio e anche la sua parola, di cui portano testimonianza il Padre, e il Figlio e lo Spirito Santo — e tutto ciò starà come testimonianza contro il mondo all’ultimo giorno.
E se accadrà che si pentiranno e verranno al Padre nel nome di Gesù, saranno accolti nel regno di Dio.
Ed ora, che io abbia autorità per queste cose, giudicate voi; poiché saprete che ho autorità quando mi vedrete, e staremo dinanzi a Dio all’ultimo giorno. Amen.
