Rivelazione data tramite Joseph Smith, il Profeta, a Stephen Burnett a Hiram, Ohio, il 7 marzo 1832.
1–5: Stephen Burnett e Eden Smith sono chiamati a predicare in qualsiasi luogo scelgano.
In verità, così ti dice il Signore, mio servitore Stephen Burnett: Va’, va’ nel mondo e predica il Vangelo ad ogni creatura che verrà a portata della tua voce.
E dato che desideri un compagno, ti darò il mio servitore Eden Smith.
Pertanto, andate e predicate il mio Vangelo, o a nord o a sud, o a est o a ovest, non importa, poiché non potrete sbagliare.
Proclamate dunque le cose che avete udito, alle quali in verità credete, e che sapete essere vere.
Ecco, questa è la volontà di colui che vi ha chiamato, il vostro Redentore, sì, Gesù Cristo. Amen.