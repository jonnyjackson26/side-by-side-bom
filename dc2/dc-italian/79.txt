Rivelazione data tramite Joseph Smith, il Profeta, a Hiram, Ohio, il 12 marzo 1832.
1–4: Jared Carter è chiamato a predicare il Vangelo mediante il Consolatore.
In verità io ti dico che è mia volontà che il mio servitore Jared Carter si rechi nuovamente nelle regioni orientali, di luogo in luogo e di città in città, col potere dell’ordinazione con la quale è stato ordinato, proclamando liete novelle di grande allegrezza, sì, il Vangelo eterno.
Ed io manderò su di lui il Consolatore, che gli insegnerà la verità e la via per la quale dovrà andare.
E fin quanto sarà fedele, lo incoronerò di nuovo di covoni.
Pertanto, che il tuo cuore sia contento, mio servitore Jared Carter, e non temere, dice il tuo Signore, sì, Gesù Cristo. Amen.