Estratto dalla storia di Joseph Smith che riporta le parole dell’angelo Moroni a Joseph Smith, il Profeta, mentre era nella casa del padre del Profeta a Manchester, New York, la sera del 21 settembre 1823. Moroni era l’ultimo di una lunga serie di storici i quali avevano redatto la storia che sta ora dinanzi al mondo come il Libro di Mormon. (Confronta Malachia 4:5–6; anche le sezioni 27:9; 110:13–16 e 128:18).
1: Elia deve rivelare il sacerdozio; 2–3: le promesse dei padri sono piantate nel cuore dei figli.
Ecco, io vi rivelerò il Sacerdozio per mano di Elia, il profeta, prima della venuta del grande e spaventevole giorno del Signore.
Ed egli pianterà nel cuore dei figli le promesse fatte ai padri, e il cuore dei figli si volgerà ai loro padri.
Se così non fosse, la terra intera sarebbe completamente devastata alla sua venuta.