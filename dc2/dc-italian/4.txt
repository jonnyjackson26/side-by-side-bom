Rivelazione data tramite Joseph Smith, il Profeta, a suo padre, Joseph Smith sr, ad Harmony, Pennsylvania, nel febbraio 1829.
1–4: il servizio coraggioso salva i ministri del Signore; 5–6: gli attributi divini li qualificano per il ministero; 7: è necessario cercare le cose di Dio.
Ora ecco, un’opera meravigliosa sta per sorgere tra i figlioli degli uomini.
Perciò, o voi che vi imbarcate nel servizio di Dio, guardate di servirlo con tutto il cuore, facoltà, mente e forza, per poter stare senza biasimo dinanzi a Dio all’ultimo giorno.
Perciò, se avete desiderio di servire Dio, siete chiamati all’opera;
Poiché ecco, il campo è già bianco da mietere; ed ecco, colui che affonda la falce con forza accumula una riserva per non perire, ma porta la salvezza alla sua anima;
E la fede, la speranza, la carità e l’amore, con occhio rivolto unicamente alla gloria di Dio, lo qualificano per l’opera.
Ricordate la fede, la virtù, la conoscenza, la temperanza, la pazienza, la gentilezza fraterna, la pietà, la carità, l’umiltà e la diligenza.
Chiedete, e riceverete; bussate, e vi sarà aperto. Amen.