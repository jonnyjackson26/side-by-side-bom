Istruzioni di Joseph Smith, il Profeta, date a Ramus, Illinois, il 16 e 17 maggio 1843.
1–4: il matrimonio celeste è essenziale per ottenere l’esaltazione nel cielo più alto; 5–6: viene spiegato come gli uomini sono suggellati per la vita eterna; 7–8: ogni spirito è materia.
Nella gloria celeste vi sono tre cieli o gradi;
E allo scopo di ottenere il più alto, un uomo deve entrare in quest’ordine del sacerdozio (cioè la nuova ed eterna alleanza di matrimonio);
E se non lo fa, non può ottenerlo.
Può entrare nell’altro, ma questa è la fine del suo regno: non può avere progenie.
(17 maggio 1843). La parola profetica più ferma significa che un uomo sa di essere suggellato alla vita eterna, mediante rivelazione e lo spirito di profezia, tramite il potere del Santo Sacerdozio.
È impossibile per l’uomo essere salvato nell’ignoranza.
Non c’è nulla che sia materia immateriale. Ogni spirito è materia, ma è più fine o pura, e può essere percepito soltanto mediante occhi più puri;
Noi non possiamo vederla; ma quando il nostro corpo sarà purificato vedremo che tutto è materia.