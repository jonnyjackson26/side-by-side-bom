Rivelazione data a Joseph Smith, il Profeta, e a Sidney Rigdon vicino a Fayette, New York, nel dicembre del 1830. In essa è dato il primo comandamento riguardo al raduno in questa dispensazione.
1–4: i santi sono chiamati a radunarsi nell’Ohio.
Ecco, io vi dico che non mi è opportuno che traduciate ulteriormente finché non sarete andati nell’Ohio, e questo a causa del nemico e per il vostro bene.
E ancora vi dico di non andare fino a che non avrete predicato il mio Vangelo in quelle parti, e avrete rafforzato la chiesa ovunque si trovi, e più specialmente a Colesville, poiché ecco, essi mi pregano con molta fede.
E ancora, io do un comandamento alla chiesa, che mi è opportuno che essi si radunino nell’Ohio, in attesa che il mio servitore Oliver Cowdery ritorni a loro.
Ecco, qui sta la saggezza, e che ogni uomo decida da sé finché io venga. Proprio così. Amen.