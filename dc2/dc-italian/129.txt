Istruzioni date da Joseph Smith, il Profeta, a Nauvoo, Illinois, il 9 febbraio 1843, che rendono note tre grandi chiavi mediante le quali si può distinguere la corretta natura degli angeli ministranti e degli spiriti.
1–3: in cielo vi sono sia corpi risorti che di spirito; 4–9: vengono date le chiavi mediante le quali si possono identificare i messaggeri da oltre il velo.
Vi sono due tipi di esseri in cielo, cioè: gli angeli, che sono personaggi risorti, che hanno un corpo di carne ed ossa;
Per esempio, Gesù disse: Palpatemi e guardate; perché uno spirito non ha carne e ossa come vedete che ho io.
In secondo luogo: gli spiriti degli uomini giusti resi perfetti, coloro che non sono risorti, ma che ereditano la stessa gloria.
Quando un messaggero viene dicendo che ha un messaggio da Dio, offrigli la mano e chiedigli di scambiarvi una stretta di mano.
Se è un angelo, egli lo farà, e tu sentirai la sua mano.
Se è lo spirito di un uomo giusto reso perfetto, egli verrà nella sua gloria, poiché quello è il solo modo in cui possa apparire.
Domandagli di scambiarvi una stretta di mano, ma egli non si muoverà, poiché è contrario all’ordine del cielo che un giusto inganni; ma tuttavia comunicherà il suo messaggio.
Se è il diavolo come un angelo di luce, quando gli chiederai di scambiarvi una stretta di mano, egli ti offrirà la sua mano, e tu non sentirai nulla; potrai dunque smascherarlo.
Queste sono tre grandi chiavi mediante le quali potrai sapere se una manifestazione è da Dio.