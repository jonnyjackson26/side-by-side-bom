Rivelazione data tramite Joseph Smith, il Profeta, ad Algernon Sidney Gilbert a Kirtland, Ohio, l’8 giugno 1831. Su richiesta di Sidney Gilbert il Profeta aveva chiesto al Signore in merito al lavoro e all’incarico nella Chiesa del fratello Gilbert.
1–3: la chiamata e l’elezione di Sidney Gilbert nella Chiesa è di essere ordinato anziano; 4–7: egli deve anche servire come rappresentante del vescovo.
Ecco, mio servitore Sidney Gilbert, Io ti dico che ho udito le tue preghiere; e mi hai invocato affinché ti fosse reso noto, da parte del Signore tuo Dio, ciò che riguarda la tua chiamata ed elezione nella chiesa che Io, il Signore, ho suscitato in questi ultimi giorni.
Ecco, Io, il Signore, che fui crocifisso per i peccati del mondo, ti do il comandamento che tu abbandoni il mondo.
Prendi su di te la mia ordinazione, sì, quella di anziano, per predicare la fede, il pentimento e la remissione dei peccati, secondo la mia parola, e il ricevimento del Santo Spirito mediante l’imposizione delle mani;
E anche per essere un amministratore per questa chiesa nel posto che sarà stabilito dal vescovo, secondo i comandamenti che saranno dati in seguito.
E ancora, in verità ti dico: mettiti in viaggio con i miei servitori Joseph Smith jr e Sidney Rigdon.
Ecco, queste saranno le prime ordinanze che tu riceverai; e il resto ti sarà reso noto in un tempo a venire, a seconda del lavoro che farai nella mia vigna.
E ancora, voglio che tu sappia che è salvato soltanto colui che persevera fino alla fine. Così sia. Amen.