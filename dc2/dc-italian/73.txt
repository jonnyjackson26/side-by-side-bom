Rivelazione data a Joseph Smith, il Profeta, e a Sidney Rigdon, a Hiram, Ohio, il 10 gennaio 1832. Fin dai primi giorni del dicembre precedente il Profeta e Sidney Rigdon erano stati impegnati a predicare, e in questo modo molto era stato fatto per far diminuire i sentimenti ostili che erano sorti nei confronti della Chiesa (vedi l’intestazione della sezione 71).
1–2: gli anziani devono continuare a predicare; 3–6: Joseph Smith e Sidney Rigdon devono continuare a tradurre la Bibbia finché sia finita.
Poiché in verità, così dice il Signore: mi è opportuno che essi continuino a predicare il Vangelo e ad esortare le chiese nelle regioni circostanti, fino alla conferenza;
E allora, ecco, le loro varie missioni saranno loro rese note mediante la voce della conferenza.
Ora, in verità vi dico, miei servitori Joseph Smith jr e Sidney Rigdon, è opportuno che traduciate di nuovo, dice il Signore;
E nella misura in cui è fattibile, che predichiate nelle regioni circostanti fino alla conferenza; e dopo di ciò è opportuno che continuiate l’opera di traduzione, finché sia finita.
E che questo sia un modello per gli anziani, fino ad ulteriori conoscenze, proprio come è scritto.
Ora, non vi do altro per il momento. Cingetevi i fianchi e siate sobri. Così sia. Amen.