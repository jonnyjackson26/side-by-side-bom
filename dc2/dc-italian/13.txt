Estratto dalla storia di Joseph Smith che descrive l’ordinazione del Profeta e di Oliver Cowdery al Sacerdozio di Aaronne vicino ad Harmony, Pennsylvania, il 15 maggio 1829. L’ordinazione fu eseguita per mano di un angelo che si presentò come Giovanni, lo stesso che è chiamato Giovanni Battista nel Nuovo Testamento. L’angelo spiegò che agiva sotto la direzione di Pietro, Giacomo e Giovanni, gli antichi apostoli, che detenevano le chiavi del sacerdozio superiore, che era chiamato Sacerdozio di Melchisedec. A Joseph e a Oliver fu promesso che a tempo debito questo sacerdozio superiore sarebbe stato conferito su di loro (vedi la sezione 27:7–8, 12).
Descrizione delle chiavi e dei poteri del Sacerdozio di Aaronne.
Su di voi, miei compagni di servizio, nel nome del Messia, io conferisco il Sacerdozio di Aaronne, che detiene le chiavi del ministero degli angeli, del Vangelo di pentimento e del battesimo per immersione per la remissione dei peccati; e questo non sarà tolto di nuovo dalla terra fino a che i figli di Levi non offriranno di nuovo un’offerta al Signore in rettitudine.