Rivelazione data tramite Joseph Smith, il Profeta, a Peter Whitmer jr a Fayette, New York, nel giugno del 1829 (vedi l’intestazione della sezione 14). Peter Whitmer jr divenne in seguito uno degli Otto Testimoni del Libro di Mormon.
1–2: il braccio del Signore è su tutta la terra; 3–6: la cosa di maggior valore è predicare il Vangelo e salvare le anime.
Da’ ascolto, mio servitore Peter, e ascolta le parole di Gesù Cristo, tuo Signore e tuo Redentore.
Poiché ecco, io ti parlo con fermezza e potenza, poiché il mio braccio è su tutta la terra.
E ti dirò ciò che nessuno conosce, salvo me e te soli —
Poiché molte volte hai desiderato conoscere da me ciò che sarebbe di maggior valore per te.
Ecco, tu sei benedetto per questo, e perché dici le mie parole che ti ho dato, secondo i miei comandamenti.
Ed ora, ecco, io ti dico che ciò che sarà di maggior valore per te sarà proclamare il pentimento a questo popolo per potermi portare delle anime, affinché tu possa riposare con loro nel regno di mio Padre. Amen.