Rivelazione data tramite Joseph Smith, il Profeta, a Nauvoo, Illinois, nel marzo 1841 riguardo ai santi del Territorio dell’Iowa.
1–4: i santi devono costruire delle città e raccogliersi nei pali di Sion.
Qual è la volontà del Signore riguardo ai santi nel Territorio dell’Iowa?
In verità, così dice il Signore, io vi dico: se coloro che si chiamano con il mio nome e stanno cercando di essere i miei santi, se vorranno fare la mia volontà e rispettare i miei comandamenti a loro riguardo, che si radunino nei luoghi che assegnerò loro tramite il mio servitore Joseph e costruiscano delle città al mio nome, affinché siano preparati per ciò che è in serbo per un tempo a venire.
Che costruiscano una città al mio nome sul terreno di fronte alla città di Nauvoo e le sia dato il nome di Zarahemla.
E che tutti coloro che vengono da est e da ovest, e da nord e da sud, e desiderano abitarvi, prendano la loro eredità in essa, così come nella città di Nashville, o nella città di Nauvoo, e in tutti i pali che ho designato, dice il Signore.