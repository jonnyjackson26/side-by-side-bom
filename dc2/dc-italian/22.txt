Rivelazione data tramite Joseph Smith, il Profeta, a Manchester, New York, il 16 aprile 1830. Questa rivelazione fu data alla Chiesa in conseguenza del fatto che alcuni, che erano stati battezzati in precedenza, desideravano unirsi alla Chiesa senza essere ribattezzati.
1: il battesimo è una nuova ed eterna alleanza; 2–4: il battesimo deve essere fatto con l’autorità.
Ecco, io vi dico che ho fatto sì che tutte le antiche alleanze siano abolite in questa; e questa è una nuova ed eterna alleanza, sì, quella che esisteva fin dal principio.
Pertanto, anche se un uomo fosse stato battezzato cento volte, ciò non gli serve a nulla, poiché non potete entrare per la porta stretta mediante la legge di Mosè, né mediante le vostre opere morte.
Poiché è a causa delle vostre opere morte che ho fatto sì che questa ultima alleanza e questa chiesa mi fossero edificate, proprio come nei tempi antichi.
Entrate dunque per la porta come ho comandato, e non cercate di consigliare il vostro Dio. Amen.