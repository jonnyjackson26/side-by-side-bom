Rivelazione data a Joseph Smith, il Profeta, e a Sidney Rigdon a Fayette, New York, il 6 gennaio 1831. Prima che questa rivelazione venisse trascritta, la storia di Joseph Smith afferma: “Poiché James [Covel] respinse la parola del Signore e ritornò ai suoi precedenti principi e alla sua gente, il Signore diede a me e a Sidney Rigdon la seguente rivelazione” (vedi la sezione 39).
1–3: il timore delle persecuzioni e le cure del mondo fanno sì che il Vangelo sia rifiutato.
Ecco, in verità io vi dico che il cuore del mio servitore James Covel era retto dinanzi a me, poiché aveva fatto alleanza con me che avrebbe obbedito alla mia parola.
E accolse la parola con gioia; ma subito Satana lo tentò, e il timore delle persecuzioni e le cure del mondo fecero sì che rifiutò la parola.
Pertanto egli ha infranto la mia alleanza, e spetta a me agire nei suoi riguardi come mi sembra opportuno. Amen.